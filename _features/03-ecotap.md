---
id: ecotap
name: Ecotap
heading: Ecotap
subheading: €0,22/kWh
paal: "assets/images/ecotap-laadzuil.jpg"
pas: "assets/images/tiwag.png"
---
Sinds 2016 [installeert en beheert Ecotap](https://www.ecotap.nl/uitvoering-van-1200-laadpunten-den-haag-begonnen/) nieuwe laadpunten in Den Haag. Dat betekent dat de herkenbareg ronde zuilen van Ecotap in steeds meer straten te vinden zijn. Deze zijn speciaal voor Den Haag in een grijze kleur.

Bij deze laadpalen laat je het meest voordelig op met de **gratis** [laadpas van Tiwag](https://www.tiwag.at/privatkunden/energieeffizienz/mobilitaet/anforderung-tiwag-mobilitaetskarte/). Deze Oostenrijkse energieleverancier biedt het laagste tarief per kWh, maar ze sturen je pas een laadpas toe nadat je een betaalmethode hebt toegevoegd aabn je account (dat mag een Nederlandse IBAN zijn). Dit gaat het handigste via hun app ([Android](https://play.google.com/store/apps/details?id=com.beenergised.chargemobile.tiwag) of [iOS](https://itunes.apple.com/nl/app/tiwag-e-mobility-app/id1236700761)). Je betaalt geen start-, transactie- of tijdstarief; je betaalt €0,22 per geladen kWh.

**Let op!** heb je bijvoorbeeld een Tesla of Jaguar I-PACE auto met grote accu? En kan je meer dan 15 kWh per sessie laden? Kijk dan ook naar nieuwkomer [DEW21](https://elektromobilitaet.dew21.de/fahr-e) die voor de vaste prijs van €4,50 per sessie mag je ongelimiteerd stroom laden! Daarmee kan je mogelijk voor een nog lagere prijs opladen. Dat moet wel door middel van hen [app of website](https://dew21-ladeapp.chargecloud.de) in combinatie met een creditcard, in plaats van met een laadpas.

Je kunt ook bijna iedere andere laadpas gebruiken bij Ecotap laadpunten, maar deze zijn vaak iets duurder. Zo rekent Ecotap met hun [eigen laadpas](https://ecotap.evc-net.com/Register/NonCompany?lang=nl) €0,30 per kWh. Veel andere laadpassen berekenen een nog hoger tarief per kWh of tellen er een start-, transactie- of abonnementstarief bij op. Zo rekent MainGau bijvoorbeeld na 120 minuten laden een extra tarief van €0,10 per minuut.
